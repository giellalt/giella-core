<?xml version='1.0'  encoding="UTF-8"?>
<document xml:lang="sme">
    <header>
        <title>Oanehis namahus</title>
        <author>
            <person firstname="" lastname="Jens Stoltenberg"/>
        </author>
    </header>
    <body>
        <section>
            <p type="title">Oanehis namahus</p>
        </section>
        <p>Stáhtaministtar Jens Stoltenberg ja justiisa- ja gearggusvuođaministtar Grete Faremo čilgeba odne Stuorradikkis maid ráđđehus áigu bargat viidáseappot suoidnemánu 22. beaivvi kommišuvnna raportta vuođul.
        </p>
        <p>– In lean ráhkkanan dasa man čieŋal ja duođalaš kommišuvnna kritihkka lei. Lea lossat dohkkehit nu vuđolaš váilivuođaid, go daid bohtosat šadde nu duođalaččat. Dađe sihkkarut mun lean dan hárrái, ahte mii njulget boasttuvuođaid, stáhtaministtar dajai čilgehusastis.
        </p>
        <section>
            <p type="title">Stáhtaministtar almmuha ođđa gearggusvuođadoaimmaid
            </p>
        </section>
        <p>Stoltenberg almmuhii, ahte buot hálddahusdásiin šaddet eanet ja viidásut hárjehallamat, Osloi álggahuvvo politiija ođđa gearggusvuođaguovddáš, ja ođđajagemánu rájes galget Rygge militeara helikopterat sáhttit veahkehit politiija ja girdiimiin searvat duođalaš bargguide.
        </p>
    </body>
</document>