<?xml version="1.0" encoding="UTF-8"?>
<!DOCTYPE document PUBLIC "-//UIT//DTD Corpus V1.0//EN" "http://giellatekno.uit.no/dtd/corpus.dtd">
<document id="no_id" xml:lang="sme">
  <header>
    <title>Leavga    - Sámediggi Sametinget</title>
    <genre/>
    <author>
      <unknown/>
    </author>
    <translator>
      <unknown/>
    </translator>
    <translated_from xml:lang="nob"/>
    <publChannel>
      <publication>
        <publisher>Sámediggi/Sametinget</publisher>
      </publication>
    </publChannel>
    <wordcount>209</wordcount>
    <availability>
      <free/>
    </availability>
    <submitter email="divvun@samediggi.no" name=""/>
    <origFileName>http://samediggi.no/Artikkel.aspx?aid=47&amp;sprak=Samisk&amp;Print=1</origFileName>
    <parallel_text location="samediggi-article-47.html" xml:lang="nob"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision$; </version>
  </header>
  <body>
    <section>
      <p type="title">Leavga</p>
    </section>
    <p>
          Sámi leavga lea oktasaš buot sámiide, beroškeahtta guđe
          riikkas ásset. Leavga dohkkehuvvui borgemánu 15. b. 1986
          Davviriikkalaš sámekonfereanssas Åres, Ruoŧas, ja leavgga
          málle lea ráhkadan Astrid Båhl, guhte lea eret Ivgobađas
          Tromssas.
        </p>
    <p>
          Leavgga vuođđojurdda lea vuolgán meavrresgáris ja divttas
          «Beaivvi bártnit» maid máttasápmelaš Anders Fjellner
          (1795-1876) lea čállán. Dán divttas govvida Fjellner
          sápmelaččaid beaivváža bárdnin ja nieidan. Leavgga gierdu
          govvida beaivváža ja mánu. Beaivvášgierdu lea ruoksat ja
          mánnogierdu fas alit. Leavggas leat muđui sámi ivnnit;
          ruoksat, ruoná, fiskes ja alit.</p>
    <p>
      <em type="bold">Sámi leavgabeaivvit Norggas </em>
    </p>
    <p>
          Guovvamánu 6. b.</p>
    <p>
          Sámi álbmotbeaivi. Dát lea vuosttas sámi riikačoahkkima
          muitun, mii dollojuvvui Troanddimis 1917. Dán beaivvi
          deaivvadedje sápmelaččat vuosttaš geardde bargan dihte
          oktasaš áššiiguin riikarájiid rastá.</p>
    <p>
          Njukčamánu 02. b.</p>
    <p>
          Suoma beale Sámedikki vuođđudanbeaivi (1996).</p>
    <p>
          Njukčamánu 25. b.</p>
    <p>
          Márjjabeaivi. Márjja ávuštusbeaivi. Dát lea árbevirolaš sámi
          mearkabeaivi.</p>
    <p>
          Geassemánu 24. b.</p>
    <p>
          Mihcamárbeaivi. Árbeviroláš sámi mearkabeaivi.</p>
    <p>
          Borgemánu 9. b.</p>
    <p>
          Ovttastuvvan Našuvnnaid riikkaidgaskasaš
          álgoálbmotbeaivi.</p>
    <p>
          Borgemánu 15. b.</p>
    <p>
          Sáml leavgga dohkkehanbeaivi.</p>
    <p>
          Borgemánu 18. b.</p>
    <p>
          Sámiráđi vuođđudanbeaivi (1956).</p>
    <p>
          Borgemánu 26. b.</p>
    <p>
          Ruoŧa beale Sámedikki vuođđudanbeaivi (1993).</p>
    <p>
          Golggotmánu 9. b.</p>
    <p>
          Norgga beale Sámedikki vuođđudanbeaivi (1989).</p>
    <p>
          Skábmamánu 9. b.</p>
    <p>
          Suoma beale Sámi Parlameantta vuođđudanbeaivi (1973).</p>
    <p>
          Skábmamánu 15. b.</p>
    <p>
          Isak Saba riegádanbeaivi. (riegádan 15.11.1875
          Unjárggas)</p>
    <p></p>
    <p>
        Almmuhan John-Marcus Kuhmunen. </p>
    <p>
        Maŋumustá rievdaduvvon 14.02.2006
      </p>
    <p>
      <em type="bold">Artihkkalat </em>
    </p>
    <p>Leavga - dimenšuvnnat ja ivnnit </p>
    <p>Mearkkašumit: Sámi leavgga geavaheami </p>
    <p>Sámi leavgga geavaheami </p>
  </body>
</document>
